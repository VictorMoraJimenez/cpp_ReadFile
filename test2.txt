- Fem una crida a tothom a participar d'aquesta aturada de país, que s'expressa en una vaga general. Que tota la ciutadania surti al carrer davant de la vulneració dels drets bàsics de forma sistemàtica. El que volem reivindicar és la defensa de les institucions pròpies i també de la nostra voluntat de ser com a país. Aquesta crida té un objectiu molt clar: aturar tot el país i demostrar a l'Estat que el poble de Catalunya no ha renunciat ni renunciarà per la violència al seu dret a l'autodeterminació. Per tant, ple suport al mandat democràtic del Parlament de Catalunya. Com a entitat donem total suport a la crida de la Taula per a la Democràcia, però també, i ho fem de manera explícita, a tots aquells altres col·lectius que entenen que també s'han d'expressar en forma de vaga general o qualsevol tipus de reivindicació. Per tant, l'objectiu de les entitats sobiranistes, i d'Òmnium en particular, és que demà cal aturar tot el país com a demostració de força sense precedents. I estem convençuts que així serà.